<!DOCTYPE html>
    <head>
        <meta charset="UTF-8">
        <title>Biljana Petković - Ivo Andric</title>
        <link rel="stylesheet" href="style.css">
        <link rel="stylesheet" href="https://cdnjs.cloudflare.com/ajax/libs/font-awesome/4.7.0/css/font-awesome.min.css">
    </head>
    <body>
        <div class="meni">
            <a href="index.html"><i class="fa fa-fw fa-home"></i> Početna</a>
            <a href="biografija.html" class="aktivan">Biografija</a>
            <a href="knjizevniRad.html">Književni rad</a>
            <a href="citati.html">Citati i slike</a>
            <a href="autor.html" id="desno">O autoru</a>
          </div>
          <br>
       <h2>Detinjstvo i školovanje</h2>
       <p>Ivo Andrić je rođen 9. oktobra ili 10. oktobra 1892. u <a href="https://sr.m.wikipedia.org/wiki/%D0%94%D0%BE%D0%BB%D0%B0%D1%86_(%D0%A2%D1%80%D0%B0%D0%B2%D0%BD%D0%B8%D0%BA)">Dolcu</a> pored Travnika u Bosni i Hercegovini pod austrougarskom okupacijom od oca Antuna Andrića (1863—1896), školskog poslužitelja, i majke Katarine Andrić. Andrić je kao dvogodišnji dečak ostao bez oca koji je umro od posledica tuberkuloze. Ostavši bez muža i suočavajući se sa besparicom, Ivina majka je zajedno sa sinom prešla da živi kod svojih roditelja u Višegrad gde je mladi Andrić proveo detinjstvo i završio osnovnu školu. Andrić je 1903. godine upisao sarajevsku Veliku gimnaziju, najstariju bosansko-hercegovačku srednju školu. Za gimnazijskih dana, Andrić počinje da piše poeziju i 1911. godine u „Bosanskoj vili” objavljuje svoju prvu pesmu „U sumrak”. Kao gimnazijalac, Andrić je bio vatreni pobornik integralnog jugoslovenstva, pripadnik naprednog nacionalističkog pokreta Mlada Bosna i strastveni borac za oslobođenje južnoslovenskih naroda od Austrougarske monarhije. Dobivši stipendiju hrvatskog kulturno-prosvetnog društva „Napredak”, Andrić oktobra meseca 1912. godine započinje studije slovenske književnosti i povesti na Mudroslovnom fakultetu Kraljevskog sveučilišta u Zagrebu. Naredne godine prelazi na Bečki univerzitet ali mu bečka klima ne prija i on, nasledno opterećen osetljivim plućima, često boluje od upala. Obraća se za pomoć svom gimnazijskom profesoru, Tugomiru Alaupoviću, i već sledeće godine prelazi na Filozofski fakultet Jagelonskog univerziteta u Krakovu. U Krakovu je stanovao kod porodice čija je ćerka Jelena Iržikovska mogla da bude prototip za „Jelenu, ženu koje nema”. O tome postoji knjiga <a href="https://sr.m.wikipedia.org/wiki/%D0%88%D0%B5%D0%BB%D0%B5%D0%BD%D0%B0,_%D0%B6%D0%B5%D0%BD%D0%B0_%D0%BA%D0%BE%D1%98%D0%B5_%D0%B8%D0%BC%D0%B0">„Jelena, žena koje ima”.</a></p>
    </body>
</html>